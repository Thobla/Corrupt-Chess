# 6 CHICKS - Innlevering 4
## Møtereferat:

###### 11.04.2022 - Møte mandag 
Tilstede: Mikal, Thorgal, Johnarthan, Olaug, Åsmund og Emil.

Siden flere har reist hjem til påske var møte over discord denne dagen. Jobbet med videre fremgang i prosjektet. 

###### 15.04.2022 - Møte fredag 
Utgikk grunnet påskeferie

###### 18.04.2022 - Møte mandag
Utgikk grunnet påskeferie

###### 22.04.2022 - Møte fredag
Tilstede: Mikal, Thorgal, Johnarthan, Olaug, Åsmund og Emil.

Disse timene brukte vi effektivt til å se gjennom hva som må gjøres før innlevering om en uke. Satte opp oppgaver til alle og jobbet med disse. Bestemte oss for å møte oftere neste uke for å sørge for at vi blir ferdige med alt vi ønsker å gjøre før siste innlevering

###### 25.04.2022 - Møte mandag
Tilstede: Mikal, Thorgal, Olaug, Johnarthan, Åsmund og Emil

Flere satt å jobbet med siste detaljene på flere små oppgaver som øker kvaliteten på spillet. Startet også på den siste rapporten som skal inn til innleveringen. 

###### 26.04.2022 - Møte tirsdag
Tilstede: Mikal, Thorgal, Olaug, Åsmund og Johnarthan

I denne fasen av prosjektet er det mye sistei-detaljer som skal på plass. Alle jobbet med de tingene de hadde blitt enige om å jobbe med tidligere. 

###### 27.04.2022 - Møte onsdag
Tilstede: Mikal, Thorgal, Johnarthan, Olaug, Åsmund

Fortsetter fra der vi slapp dagen før. Mye fokus på å få implementert skikkelig multiplayer denne dagen. Gikk i tillegg gjennom en del spørsmål til rapporten. 

###### 28.04.2022 - Møte torsdag
Tilstede: Mikal, Thorgal, Johnarthan og Åsmund

Fortsetter fra der vi slapp dagen før. Ble laget en del nye levels, og jobbet videre med multiplayer
 
###### 29.04.2022 - Møte fredag
Tilstede: Mikal, Olaug, Johnarthan, Thorgal og Åsmund

Siste innspurt, hvor de siste detaljene skal inn. Vi måtte også bestemme oss for om de elementene som hadde bugs, om de skulle droppes. I tillegg ble det diskutert mye mellom oss hvordan vi synes prosjektet har gått, til rapporten. Slet denne dagen mye med å merge skikkelig. 

## Deloppgave 1:
Følgende skal med i team/prosjekt-rapporten, enten ved at det går frem fra referatene, og/eller at dere skriver en oppsummering. Sjekk at dere har vært innom alle punktene, selv om det bare er for å si at det fungerer bra.

###### Hvordan fungerer rollene i teamet? Trenger dere å oppdatere hvem som er teamlead eller kundekontakt?

Rollene i teamet vårt har fungert godt gjennom hele prosjektet. Vi etablerte hva som var styrker/svakheter hos alle helt i starten av prosjektet slik at vi alle kunne jobbe med det vi selv synes var kjekkest og styrkene vi hadde. Vi har ikke hatt behov for ny team-leder eller kundekontakt da det har vært fint samarbeid hele tiden. 

###### Trenger dere andre roller? Skriv ned noen linjer om hva de ulike rollene faktisk innebærer for dere.

Emil (gruppeleder) - Skal holde kontroll på neste stegene / trello og prosjektet i sin helhet. Også hørt hvordan det har gått med alle til nå, og være kontaktperson dersom noen trenger å lufte noe eller hjelp til noe. 

Mikal (vaktmester)  - Mikal har vært med på mye av spillutviklingen og trives godt med å få lov til å kode. Siden han ikke har noe spesifikk rolle så kan han hoppe litt rundt der det er behov for han. 

Thorgal (kodeansvarlig) - Thorgal er også en av dem som koder mest, og trives godt med de ulike oppgavene han har vært på. Har også hatt ansvar for å sjekke all kode som ligger i prosjektet, at det meste av kode er nødvendig og god kode. 

Johnarthan (multiplayer-ansvarlig) - Johnarthan har brukt mye tid på å få til en god multiplayer, som er den mest avanserte delen av spillet vårt. 

Olaug (skriveansvarlig)  - Olaug har hatt ansvar for deliverables under hele prosjektet, i tillegg til animasjon av sprites. Dette har innebært mye skriving til hver innlevering, og å sørge for at alle blir hørt når vi har diskutert utvikling av spillet. 

Åsmund (testansvarlig)  -  Åsmund har hatt ansvar for tester, og da sørget for at de testene som andre har laget og seg selv er utført mest mulig effektivt. 

###### Er det noen erfaringer enten team-messig eller mtp prosjektmetodikk som er verdt å nevne? Synes teamet at de valgene dere har tatt er gode? Hvis ikke, hva kan dere gjøre annerledes for å forbedre måten teamet fungerer på?

Parprogrammering har vært vanskelig, siden vi ikke møtes nok. Scrum synes vi gjennomføres bra mtp sprinter vi selv lager i trello, så vi ser ikke noe grunn til å ikke bruke scrum lengre. Vi hadde nok litt for store ambisjoner for hvor mye tid vi kom til å ha sammen, og derfor trodde vi at parprogrammering var lurt. Har vist seg å være vanskeligere enn vi trodde, men likevel så blir parprogrammering brukt når vi kan/møtes, da spesielt i slutten av prosjektet med multiplayer. 

###### Hvordan er gruppedynamikken? Er det uenigheter som bør løses?

For oss har vi trivdes veldig godt som en gruppe gjennom hele prosjektet. Det er rom for å komme med både ros og konstruktiv kritikk slik at vi sammen kan komme frem til et best mulig resultat. Vi har også vært flinke til å bidra til å hjelpe hverandre dersom noen har hatt noe problemer med deres oppgaver, og gi hverandre ros dersom noen har fått noe til. Det har ikke vært noen store uenigheter i gruppa. 

###### Hvordan fungerer kommunikasjonen for dere?

Vi ble tidlig enig om å møtes to ganger i uken, og kommunisere via discord dersom det var noe vi lurte på utenom møtetidene. Dette fungerte godt i noen måneder. Noen uker før påske derimot ble det litt verre med vår kommunikasjon da folk ikke alltid kunne komme pga. andre fag som også måtte prioriteres. Vi snakket da sammen om dette i den ene gruppetimen og ble enige om at kommunikasjon var viktig selv om man ikke kan møte fysisk. Kommunikasjonen ble bedre etter dette, og vi ble enige om at vi må forberede oss på å få gjort andre fag tidligere på dagene slik av vi kan møtes ettermiddager og jobbe utover kvelden ilag dersom det var behov for dette. I tillegg ble folk flinkere til å gi beskjed dersom de ikke kunne slik at vi visste hvem som kom til å være tilstede under de ulike møtene. 

###### Gjør et kort retrospektiv hvor dere vurderer hva dere har klart til nå, og hva som kan forbedres. Dette skal handle om prosjektstruktur, ikke kode. Dere kan selvsagt diskutere kode, men dette handler ikke om feilretting, men om hvordan man jobber og kommuniserer.

Vi som team har vært veldig flinke til å hjelpe hverandre dersom noen ikke har syntes sine oppgaver har vært så lette, og det har vært lavterskel innad i gruppen for å spørre om hjelp. Vi kunne nok forbedret arbeidsoppgaver tidligere om vi hadde visst hvor krevende noen av oppgave kom til å bli. I tillegg har det til tider vært vanskelig å legge fra seg kodingen for å diskutere kommunikasjonen innad i gruppa. Men dette har vi fått ordnet opp i ved å prate sammen om det. Vi har vært flinke til å jobbe effektivt når vi jobber, og bli bedre kjent i pausene vi har tatt. 

###### Under vurdering vil det vektlegges at alle bidrar til kodebasen. Hvis det er stor forskjell i hvem som committer, må dere legge ved en kort forklaring for hvorfor det er sånn. Husk å committe alt. (Også designfiler)

Hos oss skal de fleste ha pushet ganske likt, utenom Olaug og Emil som har hatt andre ansvar. I forhold til multiplayer har vi brukt parprogrammering mellom Johnarthan og Thorgal, som til tider har samarbeidet på en maskin eller hver sin. Olaug har brukt mest tid på å skrive rapport og lage animasjoner. I og med at hennes pc ikke alltid vil samarbeide med git har det vært tryggest å sende animasjon til Mikal, slik han implementerer sprites. 

###### For siste innlevering (Oblig 4): Gjør et retrospektiv hvor dere vurderer prosjektet har gått. Hva har dere gjort bra, hva hadde dere gjort annerledes hvis dere begynte på nytt?

Vi har kost oss skikkelig med dette prosjektet, og som gruppe. Vi har samarbeidet godt, hjulpet til der det trengtes, og kunne gi konstruktiv kritikk til hverandre på en fin måte. Hadde vi skulle gjort prosjektet på nytt hadde vi satt flere personer på multiplayer tidligere, slik at det ikke hadde trengt å påføre så mye stress mot innlevering. I tillegg hadde vi nok satte oss noen noen klarerere MVP selv, slik at vi ikke hele tiden fikk nye ideer som vi ville utføre, men som vi ikke fikk tid til å gjennomføre. 

## Deloppgave 2: krav
### «Stretch goal»
###### Bestem dere for én litt mer avansert ting som dere vil prøve å få til utover et vanlig single-player platform spill. Dette kan være f.eks.: multiplayer (på samme maskin eller over nett), å porte til en annen platform (Android eller Web, f.eks.), å bytte ut grafikk-frontenden, e.l.

Vi har valgt multiplayer som vår mer avanserte ting. Vi har til slutt, etter mye styr(!!) fått til en mulitplayer vi er veldig fornøyd med selv!
MVP og annet

###### Oppdater hvilke krav dere har prioritert, hvor langt dere har kommet og hva dere har gjort siden forrige gang. Er dere kommet forbi MVP? Forklar hvordan dere prioriterer ny funksjonalitet.

Vi ble fort ferdig med MVP, og bestemte oss underveis nye elementer vi ønsket å ha med i spillet. 

###### For hvert krav dere jobber med, må dere lage 1) ordentlige brukerhistorier, 2) akseptansekriterier og 3) arbeidsoppgaver. Husk at akseptansekriterier ofte skrives mer eller mindre som tester

Disse skal finnes i trello-boardet. 

###### Forklar kort hvordan dere har prioritert oppgavene fremover

Fremover nå er det ikke så mye oppgaver igjen å gjøre. På mandag skal vi derimot jobbe sammen om en presentasjon. 

###### Har dere gjort justeringer på kravene som er med i MVP? Forklar i så fall hvorfor. Hvis det er gjort endringer i rekkefølge utfra hva som er gitt fra kunde, hvorfor er dette gjort?

Nei, vi har ikke endret kravene som er med i MVP. Vi har ikke endret noe i rekkefølgen fra kunden. 

###### Oppdater hvilke krav dere har prioritert, hvor langt dere har kommet og hva dere har gjort siden forrige gang.

Siden forrige innlevering har vi laget multiplayer, oppdatert levels, oppdatert grafikken, gjort at spiller kan bytte mellom ulike karakterer, oppdatert fiender og laget flere fiender,  lagt til boss og laget ulike sprites. 
Husk å skrive hvilke bugs som finnes i de kravene dere har utført (dersom det finnes bugs).

Ved multiplayer-game når to spillere er tilkoblet så vil enkelte enteties være igjen på mapen til den andre spilleren, dette var en bug som kom etter siste merge. Enkelte ganger i multiplayer når host går inn i portalen først, og deretter client så vil victory screen ikke komme opp ettersom de ikke registrerer at den andre spilleren er i portalen (de-sync). Vi har også jobbet mye med groundcheck til spiller, men noen bugs kan fortsatt oppstå.

## Deloppgave 3: Produkt og kode

### Dette har vi fikset siden sist:
Trello - Nå skal kortene på trello-boradet inneholde sjekkliste slik at man lettere kan få en oversikt over hva som trengs å gjøres og hva som har blitt gjort. Vi håper dette gjør at trello-boardet da blir mer “inviterende” for en utvikler å ta fatt på oppgaven. 

Brukerhistorie - Har fikset på brukerhistorie på noen kort slik at de har riktig nytteverdi. 

Kode som brukes i praksis - Unødvendig kode skal være fjernet. 

### Manuelle tester:
#### Multiplayer:
##### At server kobler til:
1. Kjør program
2. Venstretrykk på multiplayer-knapp
3. Trykk på hosts 
4. Trykk på start knapp
5. Sjekk at i det står “server open” i consol

##### Sjekke at client kobler til server:
1. Kjør program
2. Venstre-trykk på multiplayer-knapp
3. Trykk på hosts 
4. Trykk på start-knapp
5. Kjør et program til 
6. Trykk på multiplayer-knappen
7. Trykk på join-knappen 
8. Trykk på connect 
9. Se i consol at consol printer ut “connection 2 connected”

##### Sync-test:
1. Følg stegene 1-8 i “sjekker at client kobler til server”
2. Hold inne “w” og hopp rundt og sjekk at spillerne beveger seg uavhengig men skjermene oppdateres likt. 

##### Sjekk at du får styre hver deres spiller i multiplayer:
1. Følg stegene 1-8 i “sjekker at client kobler til server”
2. Beveg spilleren din i begge programmene og sjekk at man styrer hver sin spiller.
